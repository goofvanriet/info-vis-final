# Reflectie

## Peer feedback

Op 20 juni, 2024, hebben wij peer feedback gekregen, per groepje werd de data story gepitched waarna er een moment was voor inhoudelijke vragen en feedback.

De voornaamste possitieve feedback was de hoeveelheid en kwaliteit van onze visualisaties. Niet alleen hadden we meer visualisaties dan de minimumeis, maar ook zagen de visualisaties zelf er voor het merendeel al goed uit.

De belangrijkste verbeterpunten voor ons project waren:
- Een gebrek aan rode draad en structuur, er wordt op goede manier data gevisualiseerd, echter ontbreekt het nog aan een verhaal.
- Sommige visualisaties (wereldkaart, scatterplot, bubble plot, bar chart) kunnen beter leesbaar worden gevisualiseerd, denk hieraan bijvoorbeeld aan de schaalverdeling van de assen.

Deze feedback hebben wij teruggekoppeld aan alle leden van de groep, kort overlegd en geformuleerd wie wat op welke manier aan zou pakken.

## Zelfreflectie

Achteraf gezien hadden wij er als groep meer baat bij gehad om een duidelijk verhaal te formuleren als basis en aan de hand daarvan aan de slag te gaan met de visualisaties. Aangezien wij in eerste instantie vooral de prioriteit bij de visualisaties hebben gelegd, ontbrak de benodigde structuur. Ook hadden wij eerder in het project feedback van onze TA kunnen vragen waardoor we in een eerder stadium van het project de gebrek aan structuur hadden kunnen vaststellen.
